Ta program omogoča enostavno pretvorbo **matplotlib.pyplot** grafa v **pgfplots** graf. Zavedam se, da zato že obstaja zelo napredna knjižnica *tikzplotlib*, vendar ima svoje pomanjklivosti in ne deluje "out of the box" na Python kodi za graf, saj paket ni več vzdrževan in ga je najprej treba ročno popraviti ([rešitev](https://stackoverflow.com/a/78949249)). Poleg tega večino stvari riše kot črte in točke, kar v primeru velikega števila točk z errorbar-i lahko prekorači LaTeX-ov buffer, čeprav bi bila učinkoviteje zapisana koda izvedljiva. Zato ponujam svojo preprosto alternativo. Ker argumente plt.xxx() podajamo kot spremenljivke, je program zasnovan tako, da uporabljene spremenljivke eksplicitno shrani in jih uporabi pri pretvorbi. Prav tako upošteva osnovne stile (barva, črtkana črta, markerji, debelina, dimenzije, prosojnost, napake) ter anotacije (naslov, osi (z limitami), legenda (zaenkrat ročna nastavitev lokacije)). Nekateri elementi med seboj niso v merilu, saj pyplot uporablja različna merila (tudi privzete nastavitve se razlikujejo). Če imate v eno Python kodo za več grafov, vam naredi več datotek (za vsak plt.show() in plt.savefig()), ne podpira pa še več grafov naenkrat (subplots).
Za poganjanje programa potrebujete le Pythonovo knjižnico *astor* (pip install astor) podrobna navodila spodaj. Poleg tega morate za grafe, ki podatke črpajo iz zunanjih datotek preko relativne poti paziti, da ste v pravem direktoriju (cd *path_to_directory*).  
V naslednjih verzijah prihajajo še popravki hroščev, dodatne nastavitve (mreže, lokacij) itd. Konstruktivni predlogi za popravke bistvenih napak/pomanjklivosti so dobrodošli.
